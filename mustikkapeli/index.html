<!DOCTYPE html>
<html lang="fi">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>1.1 Mustikkapeli - Maailmantutkija</title>
    <link rel="stylesheet" href="/styles.css">
    
    <!-- MathJax for math rendering -->
    <script type="text/javascript" async
        src="https://cdnjs.cloudflare.com/ajax/libs/mathjax/2.7.7/MathJax.js?config=TeX-MML-AM_CHTML">
    </script>
    <script type="text/x-mathjax-config">
        MathJax.Hub.Config({
            tex2jax: {
                inlineMath: [['$', '$'], ['\\(', '\\)']],
                displayMath: [['$$', '$$'], ['\\[', '\\]']],
                processEscapes: true,
                processEnvironments: true
            },
            displayAlign: "center",
            "HTML-CSS": {
                styles: {'.MathJax_Display': {"margin": 1}}
            }
        });
    </script>
</head>
<body>
    <header>
        <h1><a href="/">Maailmantutkijan kasvatuskirja</a></h1>
    </header>

    <main>
        <div class="section-content">
            <div class="section-header">
                
                <p class="chapter-info">Luku 1: Luvut ja laskeminen</p>
                
                <h1>1.1 Mustikkapeli</h1>
            </div>
            
            <div class="section-body">
                <p><a id="sec:mustikkapeli"></a></p>

<p>Tämän mustikkapelin avulla pienelle lapselle voi opettaa lukumääriä, vertailua ja laskemista.</p>

<div class="tyokalut"><b>Tarvikkeet</b>
Mustikoita.

Myöhempiä tasoja varten: Kaksi näköestettä (esim. isoja kirjoja).
</div>

<h3 id="ohjeet">Ohjeet</h3>

<p><strong>Taso 1.</strong> Laita pöydälle kolmeen kasaan mustikoita: kahteen kasaan $2$ mustikkaa ja yhteen kasaan $6$.</p>

<p>Kysy lapselta: “Missä on eniten?” Jos lapsi valitsee oikean kasan, anna hänen syödä mustikka. Jos hän on valitsemassa väärin, estä häntä ottamasta mustikkaa kasasta. Aina valinnan päätteeksi poista mustikat pöydältä, päättäen kierroksen.</p>

<p>Vaihtele, missä suurin kasa sijaitsee (oikealla, keskellä vai vasemmalla). Pidä huolta, että kasat erottuvat selkeästi toisistaan ja ovat kaikki helposti lapsen ulottuvilla. Varo, ettei katseesi, ilmeesi tai kehonkielesi paljasta vastausta – lapset ovat hyviä lukemaan vanhempiansa! Varo myös, ettet aina kokoa pienempiä kasoja ensin ja sitten isompaa kasaa.</p>

<p>Lapsi saattaa hyvin kokeilla eri ratkaisuja kuin mikä on tarkoitettu, joten lapsen valitessa väärin kannattaa miettiä, millä perustein lapsi valitsee kasoja. Keksi sitten, miten hänet saa ohjattua kohti oikeaa ratkaisua.</p>

<p><strong>Taso 2.</strong> Siirtykää versioon, jossa kasoja on kaksi. Aloittakaa tilanteesta, jossa yhdessä kasassa on $2$ mustikkaa ja toisessa $6$. Kysy lapselta: “Kummassa on enemmän?” Poista taas kierroksen päätteeksi kasat pöydältä aina ennen seuraavaan kierrokseen siirtymistä.</p>

<p><strong>Taso 3.</strong> Ala vaihtelemaan kasoissa olevien mustikoiden määriä. Laita yhteen $2$ ja toiseen $5$ tai yhteen $3$ ja toiseen $6$. Siirry vaikeampiin esimerkkeihin sitä mukaa, kun lapsi oppii helpommat tapaukset. Laita yhteen kasaan $3$ ja toiseen $6$. Yhteen $2$ ja toiseen $4$. Yhteen $2$ ja toiseen $3$. Yhteen $3$ ja toiseen $4$.</p>

<p><strong>Taso 4.</strong> Kokeilkaa samaa kolmella kasalla. Aloittakaa taas tilanteista, joissa isoin kasa erottuu helposti, eli kasoissa on esimerkiksi $2$, $3$ ja $6$ mustikkaa. Siirtykää sitten hiljalleen vaikeampiin tapauksiin, joissa erot ovat pienempiä.</p>

<p><strong>Taso 5.</strong> Kokeilkaa jälleen kahden kasan versiota, mutta tällä kertaa laita välillä kasoihin sama määrä mustikoita. Opeta lapsi toimimaan tällöin eri tavalla: hänen ei tule ottaa kummastakaan kasasta mustikkaa, vaan esimerkiksi osoittaa vanhempaa tai sanoa “sama”. Kun lapsi toimii näin, anna hänelle mustikka. Jos lapsi sen sijaan valitsee jommankumman kasan, älä anna hänen ottaa mustikkaa, vaan sano, että kasoissa oli sama määrä.</p>

<p>Jos tämän oppiminen on lapselle hankalaa, laita joillekin kierroksille tuttuun tapaan erikokoiset kasat, jottei lapselle tule liikaa epäonnistumisen kokemuksia.</p>

<p><strong>Taso 6.</strong> Aloittakaa kierros kuten aiemminkin niin, että lapsi valitsee kahdesta kasasta sen, jossa on enemmän mustikoita (tai tasatilanteessa sanoo “sama”). Jos vastaus on väärä, poista kasat pöydältä kuten tavallisesti.</p>

<p>Jos taas vastaus oli oikein, älä tällä kertaa annakaan lapsen heti syödä mustikkaa, vaan ainoastaan kerro hänelle, että vastaus oli oikein. Lisää sitten jompaankumpaan kasaan yksi mustikka. Kysy häneltä sitten uudestaan, kummassa kasassa on enemmän. Jos hän vastaa oikein, anna hänelle mustikka.</p>

<p>Tavoitteena on opettaa lapsi ymmärtämään, että kasojen suuruusjärjestys välillä (muttei aina!) muuttuu, kun mustikka lisätään.</p>

<p>Tee mustikan lisääminen hyvin selkeästi, jotta lapsi varmasti näkee, mihin mustikka lisätään ja että mustikoita on vain yksi.</p>

<p><strong>Taso 7.</strong> Sama kuin aiemmin, mutta tällä kertaa mustikoita lisätään useampi kerralla.</p>

<p><strong>Taso 8.</strong> Sama kuin aiemmin, mutta tällä kertaa mustikoita poistetaan kasoista. Poista aluksi vain yksi mustikka ja siirry vasta sen jälkeen useamman poistamiseen.</p>

<p><strong>Taso 9.</strong> Sama kuin aiemmin, mutta tällä kertaa mustikoita siirretään kasasta toiseen. Aloita taas yhden mustikan siirtämisestä.</p>

<p><strong>Taso 10.</strong> Laita pöydälle kahteen kasaan mustikoita. Anna lapsen nähdä, montako mustikkaa kummassakin kasassa on, mutta piilota sitten mustikat laittamalla kasojen eteen näköesteet. Kysy sitten lapselta, kummassa kasassa on enemmän mustikoita. Kun lapsi on tehnyt valintansa, nosta molemmat näköesteet. Jos lapsi valitsi oikein, anna hänen syödä mustikka. Laita kasoihin välillä sama määrä mustikoita.</p>

<p><strong>Taso 11.</strong> Laita taas pöydälle kahteen kasaan mustikoita ja anna lapsen nähdä kasat. Laita siten jälleen näköesteet lapsen ja mustikoiden väliin. Laita kuitenkin tällä kertaa toisen näköesteen taakse yksi mustikka lisää, ja kysy sitten, kummassa kasoista on enemmän.</p>

<p>Tee lisääminen jälleen hyvin selkeästi, jotta lapsi varmasti näkee, mihin mustikka lisätään ja että mustikoita lisätään vain yksi.</p>

<p>Kun lapsi osoittaa jompaakumpaa näköestettä (tai sanoo “sama”), nosta sitten molemmat näköesteet paljastaaksesi kasat.</p>

<p><strong>Taso 12.</strong> Lisää yhden mustikan sijasta useampi kerralla. Kokeile myös poistaa ja jopa siirtää mustikoita kasasta toiseen. Paljasta taas kasat heti lapsen tehtyä arvauksensa.  Harjoitelkaa myös tilanteita, jossa yksi kasoista tyhjenee eli kasaan jää nolla mustikkaa.</p>

<p><strong>Taso 13.</strong> Ala tekemään useampia lisäyksiä, poistoja tai siirtoja kasoihin ennen kuin nostat näköesteet ja paljastat kasat.</p>

<p>Kun lapsi on oppinut taidon riittävän hyvin, voit sopivalla hetkellä tehdä silmänkääntötempun: esitä poistavasi tyhjästä kasasta mustikka ja katso, miten lapsi reagoi.</p>

<h3 id="selitys">Selitys</h3>

<p>Laskutaito koostuu monesta pienemmästä taidosta, minkä takia niitä harjoitellaan paloissa eri tasoilla. Tasoilla eteneminen ei vaadi edistynyttä kielen ymmärtämistä.</p>

<p>Kasojen ollessa piilossa lapsen pitää muistaa määriä. Lisäksi jos mustikoita lisätään, poistetaan tai siirretään, pitää muistissa olevia määriä myös muuttaa.</p>

<p>Pelin lomassa voi myös opettaa lukusanoja. Ne selkeyttävät laskemista ja (myöhemmillä tasoilla) auttavat muistamisessa.</p>

            </div>
        </div>
    </main>

    
    <footer>
        <div class="section-navigation">
            <div class="nav-prev">
                
                <a href="/luvut-ja-laskeminen/">← Luku 1: Luvut ja laskeminen</a>
                
            </div>
            
            <div class="nav-chapter">
                <a href="/luvut-ja-laskeminen/">Luku 1: Luvut ja laskeminen</a>
            </div>
            
            <div class="nav-next">
                
                <a href="/isojen-lukujen-laskeminen/">1.2 Isojen lukujen laskeminen →</a>
                
            </div>
        </div>
    </footer>
    
</body>
</html>
