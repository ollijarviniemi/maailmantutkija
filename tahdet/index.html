<!DOCTYPE html>
<html lang="fi">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>5.6 Tähdet - Maailmantutkija</title>
    <link rel="stylesheet" href="/styles.css">
    
    <!-- MathJax for math rendering -->
    <script type="text/javascript" async
        src="https://cdnjs.cloudflare.com/ajax/libs/mathjax/2.7.7/MathJax.js?config=TeX-MML-AM_CHTML">
    </script>
    <script type="text/x-mathjax-config">
        MathJax.Hub.Config({
            tex2jax: {
                inlineMath: [['$', '$'], ['\\(', '\\)']],
                displayMath: [['$$', '$$'], ['\\[', '\\]']],
                processEscapes: true,
                processEnvironments: true
            },
            displayAlign: "center",
            "HTML-CSS": {
                styles: {'.MathJax_Display': {"margin": 1}}
            }
        });
    </script>
</head>
<body>
    <header>
        <h1><a href="/">Maailmantutkijan kasvatuskirja</a></h1>
    </header>

    <main>
        <div class="section-content">
            <div class="section-header">
                
                <p class="chapter-info">Luku 5: Kaikkeus</p>
                
                <h1>5.6 Tähdet</h1>
            </div>
            
            <div class="section-body">
                <h3 id="ohjeet">Ohjeet</h3>

<p>Osoita lapselle yötaivaalla olevia tähtiä ja kysy häneltä kysymyksiä tähtiin liittyen. Kuten aiemmin, kannusta lasta miettimään ääneen ja keskustelkaa eri selityksistä.</p>

<p>Apukysymyksiä:</p>

<ul>
  <li>Mihin tähdet katoavat päiviksi?</li>
  <li>Liikkuvatko tähdet?</li>
  <li>Liikkuvatko kaikki tähdet samaan suuntaan? Entä liikkuvatko ne samaa tahtia?</li>
  <li>Ovatko kaikki tähdet yhtä kirkkaita?</li>
  <li>Ovatko kaikki tähdet yhtä kaukana?</li>
  <li>Kuinka kaukana tähdet ovat? Ovatko ne lähempänä, samalla etäisyydellä vai kauempana kuin Aurinko ja Kuu?</li>
  <li>Miltä tähdet näyttäisivät lähempää katsottuna?</li>
  <li>Ovatko tähdet kuin Maa, kuin Kuu, kuin Aurinko vai jotakin muuta?</li>
  <li>Kuinka monta tähteä on?</li>
  <li>Onko olemassa tähtiä, jotka ovat niin himmeitä, ettei niitä näe?</li>
</ul>

<h3 id="selitys">Selitys</h3>

<p>Yöllä näkee tähtiä, päivällä ei. Tälle on parikin mahdollista selitystä. Yksi on, että kuten Auringon tapauksessa, joskus Maa toimii näköesteenä ja tähtiä ei siksi näe. Olisi huomionarvoista, että tähän selitykseen kuuluisi myös se, että tähtiä on vain yhdellä puolella Maata. Toinen selitys on, että päivällä on niin kirkasta, ettei tähtiä siksi erota.</p>

<p>Jos tähtiä seuraa tarkkaan yhden yön aikana, ne näyttävät liikkuvan. Tämän voisi selittää ainakin kolmella eri tavalla: tähdet liikkuvat, Maa liikkuu tai Maa pyörii. Vielä tarkemmin seuraamalla voi huomata, että tähtien liikkuminen on hyvin säännönmukaista: ne näyttävät liikkuvan ympyrän muotoisia ratoja, aivan kuin jos “taivaankantta” pyöritettäisiin. Yksinkertaisin selitys tälle lienee, että Maa pyörii itsensä ympäri ja tähdet pysyvät paikallaan.</p>

<p>Tähdet eivät ole keskenään kaikki samanlaisia: toiset tähdet ovat kirkkaampia kuin toiset. Tälle on useampi mahdollinen selitys: jotkut tähdistä todella ovat kirkkaampia kuin toiset, tai jotkut tähdistä ovat lähempänä ja vain näyttävät kirkkaammilta. Kyseessä voisi myös olla yhdistelmä molempia tekijöitä. On perusteltua epäillä, että sekä etäisyydet että kirkkaudet vaihtelevat.</p>

<p>Tähdet loistavat. Kuu ja Maa eivät loista samalla tavalla. On luonteva veikkaus, että tähdet ovat joko kuin Aurinko tai jotakin muuta. Jos ne ovat kuin Aurinko, niin niiden täytyy olla paljon kauempana kuin Aurinko, koska ne ovat myös paljon himmeämpiä.</p>

<p>Jotkin tähdet ovat niin himmeitä, että niitä ei aluksi edes huomaa, vaan ne erottaa vasta hetken taivaalle katsottuaan. Siten on luonteva veikkaus, että on olemassa edelleen lisää tähtiä, joita ei silmin katsomalla havaitse.</p>

            </div>
        </div>
    </main>

    
    <footer>
        <div class="section-navigation">
            <div class="nav-prev">
                
                <a href="/kesa-ja-talvi/">← 5.5 Kesä ja talvi</a>
                
            </div>
            
            <div class="nav-chapter">
                <a href="/kaikkeus/">Luku 5: Kaikkeus</a>
            </div>
            
            <div class="nav-next">
                
                <a href="/suuri-paljastus/">5.7 Suuri paljastus →</a>
                
            </div>
        </div>
    </footer>
    
</body>
</html>
