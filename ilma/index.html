<!DOCTYPE html>
<html lang="fi">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>3.2 Ilma - Maailmantutkija</title>
    <link rel="stylesheet" href="/styles.css">
    
    <!-- MathJax for math rendering -->
    <script type="text/javascript" async
        src="https://cdnjs.cloudflare.com/ajax/libs/mathjax/2.7.7/MathJax.js?config=TeX-MML-AM_CHTML">
    </script>
    <script type="text/x-mathjax-config">
        MathJax.Hub.Config({
            tex2jax: {
                inlineMath: [['$', '$'], ['\\(', '\\)']],
                displayMath: [['$$', '$$'], ['\\[', '\\]']],
                processEscapes: true,
                processEnvironments: true
            },
            displayAlign: "center",
            "HTML-CSS": {
                styles: {'.MathJax_Display': {"margin": 1}}
            }
        });
    </script>
</head>
<body>
    <header>
        <h1><a href="/">Maailmantutkijan kasvatuskirja</a></h1>
    </header>

    <main>
        <div class="section-content">
            <div class="section-header">
                
                <p class="chapter-info">Luku 3: Fysiikan ilmiöitä</p>
                
                <h1>3.2 Ilma</h1>
            </div>
            
            <div class="section-body">
                <p>Alla on lueteltu kuusi erilaista koetta, joista voi tehdä osan tai kaikki. Niiden tarkoitus on saada lapsi miettimään ilmaa ja sen ominaisuuksia.</p>

<div class="tyokalut"><b>Tarvikkeet</b>
Koe 1: Läpinäkyvä vesilasi ja vettä.

Koe 2: Läpinäkyvä vesilasi, vettä ja juomapilli.

Koe 3: Ei tarvikkeita.

Koe 4: Viuhka (tai tee se itse -viuhka esimerkiksi korttipakan korteista).

Koe 5: Tyhjä ilmapallo.

Koe 6: Lämmin sauna ja kannellinen, tiivis muovirasia. Lisäksi kylmä ulkoilma tai pakastin.
</div>

<h3 id="ohjeet">Ohjeet</h3>

<p><em>Vinkki: Varo mainitsemasta sanaa “ilma” ennen loppua – sehän hieman paljastaisi, että ilmatilassa on jotakin ainetta!</em></p>

<p><em>Koe 1.</em> Täytä vesilasi puolilleen vettä. Pyydä lasta puhaltamaan siihen. Kysy häneltä, mitä hän havaitsee.</p>

<p><em>Koe 2.</em> Pudota juomapilli vesilasiin, jossa on vettä. Pyydä lasta puhaltamaan pilliin. Kysy häneltä, mitä hän havaitsee ja mitä tapahtuu. Tämän askeleen voi toistaa niin, että vanhempi puhaltaa pilliin ja lapsi tarkkailee vettä.</p>

<p><em>Koe 3.</em> Pyydä lasta puhaltamaan kädellensä. Kysy häneltä, miltä se tuntuu.</p>

<p><em>Koe 4.</em> Ota viuhka käteesi. Astu etäälle lapsesta ja näytä, miten viuhkalla viuhdotaan. Kysy lapselta, miltä hän uskoo viuhtomisen tuntuvan. Tämän jälkeen viuhdo häntä.</p>

<p><em>Koe 5.</em> Ota tyhjä ilmapallo käteesi. Kysy lapselta, mitä hän uskoo tapahtuvan, jos ilmapalloon puhaltaa. Pyydä lasta puhaltamaan siihen. (Jos tämä on lapselle vaikeaa, voit myös itse puhaltaa siihen.)</p>

<p>Kysy lapselta, mitä hän uskoo tapahtuvan, jos ilmapallon suun päästää avonaiseksi. Päästäkää pallosta irti.</p>

<p>Täyttäkää ilmapallo uudelleen. Kysy lapselta, mitä hän uskoo tapahtuvan, jos ilmapalloon leikkaa reiän saksilla. Voit varoittaa lasta säikähtämästä ennen leikkaamista. Anna lapsen leikata reikä tai leikkaa se itse.</p>

<p><em>Koe 6.</em> Vie kannellinen, tiivis muovirasia ulos viileään ilmaan (tai pakastimeen). Avaa kansi, odota muutama sekunti ja sulje kansi huolellisesti. Mene lämmitettyyn saunaan ja pidä rasiaa katon rajassa. Kysy lapselta, odottaako hän rasian sisuksen olevan viileä vai lämmin. Ohjeista häntä laittamaan kätensä rasiaan heti kannen aukaisun jälkeen. Avaa kantta niin, että lapsi saa kätensä rasiaan.</p>

<h3 id="selitys">Selitys</h3>

<p>Kiinteiden asioiden (kuten lelut ja huonekalut) ja nestemäisten asioiden (kuten vesi ja öljy) lisäksi on olemassa myös kolmannen tyyppisiä asioita. Yhtä tällaista asiaa on kaikkialla ympärillämme. Sitä kutsutaan ilmaksi.</p>

<p>Koe 1: Ilmaakin voi liikuttaa. Kun puhallat vesilasiin, suustasi tulee paljon ilmaa. Ilmavirta työntää vettä ja saa sen liikkumaan.</p>

<p>Koe 2: Kun puhallat pillin kautta, ilma menee suoraan vesilasin pohjalle. Se muodostaa kuplia. Ne nousevat ylöspäin vedessä!</p>

<p>Koe 3: Kädelle puhallettaessa ilma puskee ihoa, mikä tuntuu hyvin pehmeänä kosketuksena.</p>

<p>Koe 4: Viuhka on tehokas tapa saada paljon ilmaa liikkumaan. Viuhkaa voi verrata siihen, että uima-altaassa liikuttamalla kättään veden pinnan suuntaisesti voi muodostaa aallon.</p>

<p>Koe 5: Ilmapallo täyttyy, kun sinne laittaa paljon ilmaa. Se on kuin venytetty pussi, joka on täpötäynnä esineitä.</p>

<p>Kun ilmapallon suusta päästää irti, ilmapallon sisällä oleva ilma purskahtaa ulos. Tämä saa myös itse pallon liikkumaan vastakkaiseen suuntaan. Ilmapalloa voi verrata vesiletkuun.</p>

<p>Jos täyteen ilmapalloon leikkaa reiän, siellä oleva ilma alkaa purskahtaa ulos. Samalla reikä repeää entisestään. Kaikki tapahtuu hyvin nopeasti. Ihmisten on vaikea seurata tarkasti näin nopeaa prosessia, ja se voi tuntua vain yhtäkkisenä poksahduksena.</p>

<p>Koe 6: Kuten vesi, myös ilma voi olla kylmää tai kuumaa. Kylmää ilmaa voi kuljettaa rasiassa. Kuumassa saunassa huomaa, että rasiassa oleva ilma on viileämpää kuin saunailma. Kylmä ja kuuma ilma kuitenkin sekoittuvat jo muutamassa sekunnissa.</p>

<p>Lopuksi lapselta voi kysyä, missä muualla voi huomata ilmaan liittyviä ilmiöitä. Mahdollisia vastauksia on monia, kuten jääkaappi, uuni, polkupyörän ja auton renkaat, tuuli, lintujen lentäminen, kuumailmapallo, imuri, pakkausten pehmusteet, kevyiden asioiden liikuttaminen puhaltamalla, hengittäminen.</p>

            </div>
        </div>
    </main>

    
    <footer>
        <div class="section-navigation">
            <div class="nav-prev">
                
                <a href="/varjot/">← 3.1 Varjot</a>
                
            </div>
            
            <div class="nav-chapter">
                <a href="/fysiikan-ilmioita/">Luku 3: Fysiikan ilmiöitä</a>
            </div>
            
            <div class="nav-next">
                
                <a href="/vivut/">3.3 Vivut →</a>
                
            </div>
        </div>
    </footer>
    
</body>
</html>
