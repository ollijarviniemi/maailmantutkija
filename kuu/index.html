<!DOCTYPE html>
<html lang="fi">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>5.3 Kuu - Maailmantutkija</title>
    <link rel="stylesheet" href="/styles.css">
    
    <!-- MathJax for math rendering -->
    <script type="text/javascript" async
        src="https://cdnjs.cloudflare.com/ajax/libs/mathjax/2.7.7/MathJax.js?config=TeX-MML-AM_CHTML">
    </script>
    <script type="text/x-mathjax-config">
        MathJax.Hub.Config({
            tex2jax: {
                inlineMath: [['$', '$'], ['\\(', '\\)']],
                displayMath: [['$$', '$$'], ['\\[', '\\]']],
                processEscapes: true,
                processEnvironments: true
            },
            displayAlign: "center",
            "HTML-CSS": {
                styles: {'.MathJax_Display': {"margin": 1}}
            }
        });
    </script>
</head>
<body>
    <header>
        <h1><a href="/">Maailmantutkijan kasvatuskirja</a></h1>
    </header>

    <main>
        <div class="section-content">
            <div class="section-header">
                
                <p class="chapter-info">Luku 5: Kaikkeus</p>
                
                <h1>5.3 Kuu</h1>
            </div>
            
            <div class="section-body">
                <h3 id="ohjeet">Ohjeet</h3>

<p>Katsokaa Kuuta säännöllisesti ilta-aikaan monen päivän ajan. Seuraa, huomaako lapsi, että Kuun muoto muuttuu hiljalleen. (Älä paljasta tai vihjaile mitään tähän liittyvää antamatta lapselle ensin mahdollisuutta keksiä se itse!) Talvi on erityisen hyvää aikaa Kuun havainnointiin. Tarkkailun voi aloittaa esimerkiksi täysikuun aikaan.</p>

<p>Tarkkailun lomassa kannusta lasta miettimään Kuuhun liittyviä asioita ääneen, tekemään arvauksia, miettimään useampia vaihtoehtoja, esittämään lisäkysymyksiä ja selvittämään asioita. Tässä on muutamia kysymyksiä, joilla voit saada keskustelua aluilleen. Luonnollisesti vanhemman ei tarvitse antaa niihin vastauksia, vaan hän voi vain esittää kysymyksiä lapsen mietittäväksi.</p>

<ul>
  <li>Minkä värinen Kuu on?</li>
  <li>Näyttääkö Kuu samanlaiselta eri paikoista katsottuna?</li>
  <li>Liikkuuko Kuu vai pysyykö se paikallaan?</li>
  <li>Miksi Kuu seuraa, kun kävelee ulkona?</li>
  <li>Yöllä on pimeää. Miksi silti näemme Kuun?</li>
  <li>Asuuko Kuussa ihmisiä? Onko joku käynyt siellä?</li>
  <li>Miltä Kuu näyttää läheltä katsottuna?</li>
  <li>Mistä Kuu koostuu? Onko Kuu kova vai pehmeä?</li>
  <li>Miksi Kuu välillä katoaa päiväsajaksi?</li>
  <li>Miten Kuu eroaa Maasta?</li>
  <li>Miksei Kuu putoa Maahan?</li>
  <li>Kuinka kaukana Kuu on?</li>
  <li>Kuinka suuri Kuu on?</li>
</ul>

<h3 id="selitys">Selitys</h3>

<p>Jo muutaman päivän tarkkailulla voi havaita, että Kuu liikkuu ja sen muoto muuttuu. Monien viikkojen tarkkailulla voi havaita, että muodonmuutos on säännönmukaista. Kuu tarjoaa siten loistavan esimerkin siitä, kuinka tarkalla havainnoinnilla voi oppia uusia asioita.</p>

<p>On hyvä erotella se, miltä asiat näyttävät ja miten ne ovat. Kuu näyttää muuttavan muotoansa, mutta voi olla, että osa siitä vain jää pimentoon. Samaan tapaan voi olla, että Kuu ei itsessään häviä, vaan se vain katoaa näkyvistä.</p>

<p>On myös pääteltävissä, että Kuu lienee hyvin kaukana: tämä selittäisi sen, miksi Kuu “seuraa”, kun kävelee ulkona. Tämä tarkoittaisi lisäksi, että Kuun pitää myös olla hyvin suuri: hyvin kaukana olevia pieniä asioita ei pysty näkemään.</p>

<p>Kuu näkyy pimeässä. Tämä vaatii selityksen. Yksi arvaus on, että Kuu itsessään loistaa, samalla tavalla kuin Aurinko tai lamput. Mutta Kuu näyttää hyvin erilaiselta, ja Aurinko ja lamput eivät koe muodonmuutoksia. Toinen arvaus on, että Aurinko paistaa Kuuhun, aivan kuten se paistaa Maahan. Mutta selittääkö tämä Kuun näkymisen, vieläpä niin kauas?</p>

<p>Kuun muotoa on vaikea päätellä pelkästään sitä katsomalla: se voisi olla lautanen tai pallon muotoinen. Kuun (ja Auringon) pyöreys vihjaa, että Maakin on lautasmainen tai pallon muotoinen.</p>

<p>Jos ymmärtäisi, mistä Kuun vaiheet johtuvat, voisi päätellä Kuun todella olevan (suunnilleen) pallon muotoinen: lautasmaisella Kuulla ei tulisi Kuun vaiheita, vaan joko lautasen puoli olisi valaistu tai sitten ei.</p>

            </div>
        </div>
    </main>

    
    <footer>
        <div class="section-navigation">
            <div class="nav-prev">
                
                <a href="/maan-muoto/">← 5.2 Maan muoto</a>
                
            </div>
            
            <div class="nav-chapter">
                <a href="/kaikkeus/">Luku 5: Kaikkeus</a>
            </div>
            
            <div class="nav-next">
                
                <a href="/yo-ja-paiva/">5.4 Yö ja päivä →</a>
                
            </div>
        </div>
    </footer>
    
</body>
</html>
