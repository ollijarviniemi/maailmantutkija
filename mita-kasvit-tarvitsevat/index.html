<!DOCTYPE html>
<html lang="fi">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>9.2 Mitä kasvit tarvitsevat? - Maailmantutkija</title>
    <link rel="stylesheet" href="/styles.css">
    
    <!-- MathJax for math rendering -->
    <script type="text/javascript" async
        src="https://cdnjs.cloudflare.com/ajax/libs/mathjax/2.7.7/MathJax.js?config=TeX-MML-AM_CHTML">
    </script>
    <script type="text/x-mathjax-config">
        MathJax.Hub.Config({
            tex2jax: {
                inlineMath: [['$', '$'], ['\\(', '\\)']],
                displayMath: [['$$', '$$'], ['\\[', '\\]']],
                processEscapes: true,
                processEnvironments: true
            },
            displayAlign: "center",
            "HTML-CSS": {
                styles: {'.MathJax_Display': {"margin": 1}}
            }
        });
    </script>
</head>
<body>
    <header>
        <h1><a href="/">Maailmantutkijan kasvatuskirja</a></h1>
    </header>

    <main>
        <div class="section-content">
            <div class="section-header">
                
                <p class="chapter-info">Luku 9: Evoluutio</p>
                
                <h1>9.2 Mitä kasvit tarvitsevat?</h1>
            </div>
            
            <div class="section-body">
                <div class="tyokalut"><b>Tarvikkeet</b>
Vihanneskrassin siemeniä.

Multaa.

Kulhoja tai lautasia.

Kynä ja paperia.

Mitta-astia tai vaaka.
</div>

<h3 id="valmistelu">Valmistelu</h3>

<p>Osta vihanneskrassin siemeniä. Ne kasvavat erittäin nopeasti: niissä huomaa kasvua jo parissa päivässä. Osta myös multaa.</p>

<h3 id="ohjeet">Ohjeet</h3>

<p>Kysy lapselta, mitä kaikkea kasvit tarvitsevat kasvaakseen ja selviytyäkseen. Kannusta lasta tekemään monta ehdotusta. Voitte kirjata ideat paperille. Voit myös kysyä lapselta, mitkä asiat ovat tärkeimpiä ja mitkä vähemmän tärkeitä.</p>

<p>Kysy sitten lapselta, miten asiaa voisi lähteä selvittämään. Voit johdatella lasta ideaan siitä, että kasveja voi kasvattaa erilaisissa olosuhteissa. Näin pystyy havaitsemaan ja päättelemään, milloin kasvit kasvavat ja mitä ne tarvitsevat.</p>

<p>Anna seuraavaksi lapselle siemenet. Kerro hänelle, että ne ovat supernopeasti kasvavan kasvin siemeniä: kasvu näkyy jo parissa päivässä. Anna myös multaa ja kulhoja, joihin saa laittaa siemenet ja multaa. Kannusta lasta ryhtymään kasvien kasvatukseen. Arvioi oman maun ja lapsen mukaan, kuinka paljon haluat esittää apukysymyksiä ja antaa lisäohjeita kasvien kasvattamisesta.</p>

<p>Kun siemenet on saatu istutettua, voitte arvata ja ennustaa, alkavatko kasvit kasvamaan. Jos lapsi on keksinyt testata ja vertailla useita eri olosuhteita, voitte tehdä arvauksia kustakin tilanteesta erikseen.</p>

<p>Kokeilemalla voi oppia ja keksiä ideoita uusia kokeita varten. Voitte siis kokeilla useampaa koetta peräjälkeen. Kokeista ja tuloksista voi myös pitää kirjaa paperilla, jotta huomiot eivät unohdu.</p>

<h3 id="selitys">Selitys</h3>

<p>Vihanneskrassin siementen kasvattamisessa on tärkeää olla ainakin multaa ja vettä. Myös valolla ja ilmalla on merkitystä.</p>

<p>Tarpeita voi tutkia niin, että laittaa vierekkäin kaksi kulhoa, joissa on muuten samanlaiset olosuhteet, mutta yksi tekijä eroaa. Esimerkiksi veden vaikutusta voi tutkia laittamalla kulhoihin multaa ja siemeniä, mutta kastelemalla vain yhden kulhon multaa. Vastaavasti mullan vaikutusta voi tutkia pitämällä siemenien ja veden määrän samana, mutta laittamalla vain toiseen kulhoon multaa. Veden määrän pystyy pitämään tarkalleen samana mitta-astian tai vaa’an avulla.</p>

<p>Valon vaikutusta voi puolestaan tutkia niin, että laittaa yhden kulhon päälle esimerkiksi vihkon, jolloin kulhoon ei pääse valoa ja siellä on pimeää. Vihko ei ole ilmatiivis, joten ilma pääsee vaihtumaan.</p>

<p>Vastaavasti ilman vaikutusta voi tutkia niin, että kulhot on korvattu ilmatiiviillä muovirasioilla. Yhden muovirasian kansi on tiukasti kiinni ja toisella ei ole kantta ollenkaan (tai siinä on kansi, mutta se on vain aseteltu suuaukolle ilman, että se on kunnolla kiinni).</p>

<p>Kokeita voi tehdä monta samaan aikaan ja hieman eri olosuhteissa. On hyvä kirjoittaa paperille, mitä eri kulhoille on tehty ja mitä tuloksia niillä on saatu, jotta tulokset eivät unohdu ja jotta niitä on helpompi tutkia.</p>

<p>Lapsi varmasti tekee monenlaisia pieniä ja ehkä isojakin tutkimusmetodologisia virheitä tehdessään kokeita ensimmäistä kertaa. Kannusta siis lasta pohtimaan, millaisilla tavoilla koetta voisi parantaa. Kokeita voi vapaasti tehdä useampiakin.</p>

            </div>
        </div>
    </main>

    
    <footer>
        <div class="section-navigation">
            <div class="nav-prev">
                
                <a href="/voikukkien-pituudet/">← 9.1 Voikukkien pituudet</a>
                
            </div>
            
            <div class="nav-chapter">
                <a href="/evoluutio/">Luku 9: Evoluutio</a>
            </div>
            
            <div class="nav-next">
                
                <a href="/ominaisuuksien-periytyvyys/">9.3 Ominaisuuksien periytyvyys →</a>
                
            </div>
        </div>
    </footer>
    
</body>
</html>
