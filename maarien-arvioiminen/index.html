<!DOCTYPE html>
<html lang="fi">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>1.3 Määrien arvioiminen - Maailmantutkija</title>
    <link rel="stylesheet" href="/styles.css">
    
    <!-- MathJax for math rendering -->
    <script type="text/javascript" async
        src="https://cdnjs.cloudflare.com/ajax/libs/mathjax/2.7.7/MathJax.js?config=TeX-MML-AM_CHTML">
    </script>
    <script type="text/x-mathjax-config">
        MathJax.Hub.Config({
            tex2jax: {
                inlineMath: [['$', '$'], ['\\(', '\\)']],
                displayMath: [['$$', '$$'], ['\\[', '\\]']],
                processEscapes: true,
                processEnvironments: true
            },
            displayAlign: "center",
            "HTML-CSS": {
                styles: {'.MathJax_Display': {"margin": 1}}
            }
        });
    </script>
</head>
<body>
    <header>
        <h1><a href="/">Maailmantutkijan kasvatuskirja</a></h1>
    </header>

    <main>
        <div class="section-content">
            <div class="section-header">
                
                <p class="chapter-info">Luku 1: Luvut ja laskeminen</p>
                
                <h1>1.3 Määrien arvioiminen</h1>
            </div>
            
            <div class="section-body">
                <p><a id="sec:määrien_arvioiminen"></a></p>

<div class="tyokalut"><b>Tarvikkeet</b>
Aktiviteetti 1: Kymmenittäin samanlaisia esineitä. Esimerkiksi mustikat, klemmarit tai Lego-palikat toimivat.

Aktiviteetti 2: Tulostin tai tietokone.
</div>

<h3 id="ohjeet">Ohjeet</h3>

<p><strong>Aktiviteetti 1: fyysiset esineet</strong></p>

<p>Pyydä lasta laittamaan hetkeksi silmät kiinni. Aseta pöydälle monta samanlaista esinettä. Sano lapselle, että hän saa avata silmänsä, ja pyydä häntä arvaamaan, montako esinettä pöydällä on. Piilota esineet hetken jälkeen, jos lapsi muuten miettisi liian pitkään. Arvaamisen jälkeen katsotaan, kuinka lähelle arvaus osui laskemalla, montako niitä on.</p>

<p>Aloita pienemmistä määristä ja etene suurempiin.</p>

<p>Laita esineitä tarkoituksella tiettyihin muotoihin ja asetelmiin, joissa arvioimiseen voi hyödyntää yhteen- ja kertolaskua. Esimerkiksi:</p>

<ul>
  <li>Suorakulmio</li>
  <li>Samankokoiset kasat</li>
  <li>Suorakulmion muotoon asetetut pienet kasat</li>
  <li>Suunnilleen samankokoiset kasat</li>
  <li>Kolmio</li>
</ul>

<p>Voit myös kokeilla kierroksia, jossa esineet ovat sekaisin.</p>

<p><strong>Aktiviteetti 2: muodot paperilla</strong></p>

<p>Isompien määrien arvioimiseen löydät alta kuvia, joissa on kymmeniä tai jopa satoja muotoja. Anna lapsen katsoa kuvaa jonkin aikaa, minkä jälkeen hänen tulee antaa arvionsa. Voit joko tulostaa kuvat, jolloin tarkka määrä löytyy kirjoitettuna paperin toiselta puolelta, tai käyttää nettisovellusta, jossa määrä paljastuu painamalla kuvaa.</p>

<div style="text-align: center; margin: 1.5em 0;"><strong><span style="font-size: 1.5em;"><a href="/maarien-arvioiminen/muodot/">Määrien arvioimiseen →</a></span></strong></div>

<h3 id="selitys">Selitys</h3>

<p>Asioiden määriä voi laskea nopeasti käyttämällä yhteen- ja kertolaskua, ja arviointipeli onkin hyvä ympäristö laskutoimitusten harjoitteluun. Laskutoimituksilla saa nopeasti tarkalleen oikean vastauksen, kun on monta samanlaista kasaa tai pinoa: tällöin kasojen esineitä ei tarvitse laskea yksitellen, vaan riittää laskea yhden kasan esineiden määrä ja itse kasojen määrä.</p>

<p>Laskutoimituksia voi käyttää silloinkin, kun kasoissa on hieman eri määriä asioita. Jos kasoja on 7, ne näyttävät kaikki suunnilleen samansuuruisilta ja yhdessä kasassa on 10 asiaa, on niissä yhteensä suunnilleen 70 asiaa.</p>

<p>Likimääräisiä arvioita voi tehdä nopeasti ja ne ovat monesti hyödyllisiä, kun tarkka määrä olisi hidas tai vaikea selvittää.</p>

<p>Arviointien tekemisessä kehittyy harjoittelun myötä monestakin syystä: Luvut muuttuvat tutummiksi. Laskutoimituksilla saa otettua oikopolkuja. Kun on nähnyt monta esimerkkiä ja laskenut niissä määrät, muodostuu intuitio ja ymmärrys siitä, miltä eri määrät näyttävät.</p>

            </div>
        </div>
    </main>

    
    <footer>
        <div class="section-navigation">
            <div class="nav-prev">
                
                <a href="/isojen-lukujen-laskeminen/">← 1.2 Isojen lukujen laskeminen</a>
                
            </div>
            
            <div class="nav-chapter">
                <a href="/luvut-ja-laskeminen/">Luku 1: Luvut ja laskeminen</a>
            </div>
            
            <div class="nav-next">
                
                <a href="/jakolasku/">1.4 Jakolasku →</a>
                
            </div>
        </div>
    </footer>
    
</body>
</html>
