<!DOCTYPE html>
<html lang="fi">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>5.5 Kesä ja talvi - Maailmantutkija</title>
    <link rel="stylesheet" href="/styles.css">
    
    <!-- MathJax for math rendering -->
    <script type="text/javascript" async
        src="https://cdnjs.cloudflare.com/ajax/libs/mathjax/2.7.7/MathJax.js?config=TeX-MML-AM_CHTML">
    </script>
    <script type="text/x-mathjax-config">
        MathJax.Hub.Config({
            tex2jax: {
                inlineMath: [['$', '$'], ['\\(', '\\)']],
                displayMath: [['$$', '$$'], ['\\[', '\\]']],
                processEscapes: true,
                processEnvironments: true
            },
            displayAlign: "center",
            "HTML-CSS": {
                styles: {'.MathJax_Display': {"margin": 1}}
            }
        });
    </script>
</head>
<body>
    <header>
        <h1><a href="/">Maailmantutkijan kasvatuskirja</a></h1>
    </header>

    <main>
        <div class="section-content">
            <div class="section-header">
                
                <p class="chapter-info">Luku 5: Kaikkeus</p>
                
                <h1>5.5 Kesä ja talvi</h1>
            </div>
            
            <div class="section-body">
                <div class="tyokalut"><b>Tarvikkeet</b>
Siirrettävä lamppu (taskulamppu tai pöytälamppu).

Kaksi palloa.
</div>

<h3 id="ohjeet">Ohjeet</h3>

<p>Kysy lapselta: “Mistä kesä ja talvi johtuvat?” Kuten yötä ja päivää pohdittaessa, lapsen kanssa voi rakentaa visualisaatioita. Nyt kun Maan muoto on selvillä, rakennelmassa voi käyttää suoraan palloja.</p>

<p>Tässä on kysymyksiä asian miettimiseen:</p>

<p>Apukysymyksiä kesän ja talven pohdintaan:</p>

<ul>
  <li>Miten kesä ja talvi eroavat toisistaan?</li>
  <li>Miksi talvella on pimeämpää kuin kesällä?</li>
  <li>Kuinka monta päivää on kesästä talveen? Entä talvesta kesään?</li>
  <li>Onko kesästä kesään aina yhtä monta päivää?</li>
  <li>Miten yö ja päivä ovat erilaisia talvella kuin kesällä?</li>
  <li>Miten Auringon sijainti ja rata on erilainen kesällä ja talvella?</li>
  <li>Ovatko kesä ja talvi samanlaisia kaikkialla Maassa?</li>
  <li>Ovatko kesä ja talvi samaan aikaan kaikkialla Maassa?</li>
  <li>Miltä näyttäisi katsoa Maata Auringosta vuoden ajan?</li>
  <li>Miltä näyttäisi katsoa Maata Kuusta vuoden ajan?</li>
</ul>

<h3 id="selitys">Selitys</h3>

<p>Kesällä Aurinko on näkyvissä enemmän kuin talvella. Aika auringonnoususta auringonlaskuun on pidempi ja Aurinko käy “korkeammalla” taivaalla. Auringon rata siis vaihtelee jostakin syystä, ja jostakin syystä vaihtelu tapahtuu säännöllisesti noin 365 vuorokauden jaksoissa.</p>

<p>On vaikea keksiä hyvää selitystä sille, miksi Auringon rata muuttuisi tällä tavalla. Vaikka keksisi esimerkiksi idean siitä, että Maa pyörii itsensä ja myös Auringon ympäri, pitäisi vuodenaikojen selittämiseksi vielä hoksata, että Maa pyörii itsensä ympäri <em>vinossa</em> Maan ja Auringon välisen kiertoradan suhteen. Lapsen kanssa voi siis pohtia erilaisia vaihtoehtoja, mutta mysteerin voi antaa olla ratkeamatta vielä toistaiseksi.</p>

<p>Vastaavasti on hyvin vaikea erotella, kiertääkö Aurinko Maata vai Maa Aurinkoa: molemmat näyttävät samalta Maasta katsottuna, ja molemmilla malleilla voi selittää vuorokauden- ja vuodenajat hyvin. Lapsi tuskin siis pystyy vielä erottelemaan, kumpi näistä selityksistä on oikea.</p>

            </div>
        </div>
    </main>

    
    <footer>
        <div class="section-navigation">
            <div class="nav-prev">
                
                <a href="/yo-ja-paiva/">← 5.4 Yö ja päivä</a>
                
            </div>
            
            <div class="nav-chapter">
                <a href="/kaikkeus/">Luku 5: Kaikkeus</a>
            </div>
            
            <div class="nav-next">
                
                <a href="/tahdet/">5.6 Tähdet →</a>
                
            </div>
        </div>
    </footer>
    
</body>
</html>
