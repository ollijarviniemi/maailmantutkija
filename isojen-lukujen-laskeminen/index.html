<!DOCTYPE html>
<html lang="fi">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>1.2 Isojen lukujen laskeminen - Maailmantutkija</title>
    <link rel="stylesheet" href="/styles.css">
    
    <!-- MathJax for math rendering -->
    <script type="text/javascript" async
        src="https://cdnjs.cloudflare.com/ajax/libs/mathjax/2.7.7/MathJax.js?config=TeX-MML-AM_CHTML">
    </script>
    <script type="text/x-mathjax-config">
        MathJax.Hub.Config({
            tex2jax: {
                inlineMath: [['$', '$'], ['\\(', '\\)']],
                displayMath: [['$$', '$$'], ['\\[', '\\]']],
                processEscapes: true,
                processEnvironments: true
            },
            displayAlign: "center",
            "HTML-CSS": {
                styles: {'.MathJax_Display': {"margin": 1}}
            }
        });
    </script>
</head>
<body>
    <header>
        <h1><a href="/">Maailmantutkijan kasvatuskirja</a></h1>
    </header>

    <main>
        <div class="section-content">
            <div class="section-header">
                
                <p class="chapter-info">Luku 1: Luvut ja laskeminen</p>
                
                <h1>1.2 Isojen lukujen laskeminen</h1>
            </div>
            
            <div class="section-body">
                <p><a id="sec:laskeminen"></a></p>

<p>Tässä luvussa lapsi laitetaan keksimään, miten isoja (kaksinumeroisia) lukuja lasketaan.</p>

<div class="tyokalut"><b>Tarvikkeet</b>
Parisataa keltaista palikkaa, parikymmentä vihreää palikkaa ja kaksi sinistä palikkaa (esimerkiksi Lego-palikoita). Selkeyden vuoksi on hyvä, jos palikat ovat väriä lukuun ottamatta samanlaisia. 

Vaihtoehtoisesti netistä voi ostaa kymmenjärjestelmävälineitä. Tarvittaessa improvisoidut välineet, kuten paperinpalat ja korttipakan kortit, toimivat myös.
</div>

<h3 id="ohjeet">Ohjeet</h3>

<p><strong>Taso 1.</strong> Laita pöydälle kaksi kasaa keltaisia palikoita. Kysy, kummassa on enemmän. Aloita pienistä määristä ja siirry suurempiin. Harjoitelkaa tätä niin kauan, kunnes lapsi pystyy vertaamaan esimerkiksi $12$ ja $13$ kokoisia kasoja ja laskemaan, kummassa on enemmän.</p>

<p>Anna lapsen siirrellä asioita pöydällä. Hyvä ratkaisu on asettaa kasojen asiat kahteen vierekkäiseen riviin, jotta niitä pystyy helpommin vertaamaan. Toinen ratkaisu on ryhmitellä palikoita yhtä suuriin kasoihin. Anna lapselle mahdollisuus keksiä nämä ideat itse, mutta anna tarvittaessa vinkkejä, jos lapsella on hankaluuksia.</p>

<p><strong>Taso 2.</strong> Tehtävä on sama kuin edellä, mutta enää palikoita ei saa siirrellä. Paritus tai ryhmittely tulee siis tehdä mielessä kuvittelemalla. Aloittakaa taas pienemmistä määristä ja siirtykää suurempiin.</p>

<p>Sormilla laskeminen on hyvä idea. Kun asioiden määrät kasvavat yli kymmeneen, täytyy tätä kuitenkin mukauttaa. Harjoitelkaa tätä, kunnes taas esimerkiksi $12$ ja $13$ kokoisten kasojen vertailu onnistuu.</p>

<p><strong>Taso 3.</strong> Tehtävä on sama kuin edellä, mutta tällä kertaa asiat ovat kauempana toisistaan pöydän vastakkaisissa päissä. Nyt lapsi saa siirrellä asioita pieniä matkoja ja ryhmitellä ne helpommin laskettavaan muotoon, mutta hän ei saa viedä esineitä pöydän toiseen päähän.</p>

<p>Sormilla laskeminen on tähänkin hyvä idea, ja toimii jos esineitä on enintään kymmenen. Jos taas esineitä on enemmän, esimerkiksi $15$ tai $25$, on asioiden ryhmitteleminen esimerkiksi kymmenen joukkoihin hyvä idea. Tällöin voi ensiksi vertailla kymmenen kokoisten ryhmien määrää ja sitten ylijääneitä.</p>

<p>Voit antaa lapselle käyttöön vihreitä palikoita laskemisen helpottamiseksi: kymmenen keltaista palikkaa voi korvata yhdellä vihreällä. Siten esimerkiksi $32$ keltaista palikkaa voidaan korvata kolmella vihreällä ja kahdella keltaisella. Tällä tavalla lukumääriä on helpompi hahmottaa ja verrata.</p>

<p>Kun tämä alkaa sujumaan, voi määriä kasvattaa entisestään. Määrien kasvaessa yli sadan aletaan tarvita taas uutta ideaa, kun kymmenien kokoisia ryhmiä alkaa olla liikaa. Näitä ryhmiäkin voi siis alkaa ryhmittelemään kymmenen joukkoihin, ja kymmenen vihreää palikkaa voi korvata yhdellä sinisellä.</p>

<p>Ota huomioon, että suuret erot voi huomata silmämääräisesti ilman tarkkaa laskemista. Joitakin määriä voi myös olla helpompi verrata kuin toisia (esim. $125$ vs. $112$ voi olla helpompi kuin $102$ vs. $98$).</p>

<h3 id="selitys">Selitys</h3>

<p>Lapsi voi tehtävien kautta oppia kymmenjärjestelmän perusidean: kun kertyy 10 samaa asiaa, korvataan ne yhdellä uudenlaisella asialla. 10 keltaista palikkaa korvataan vihreällä, 10 vihreää palikkaa korvataan sinisellä.</p>

<p>Kun tämän tekee pöydän molemmissa päissä oleville kasoille, saa palikoiden avulla verrattua, kummassa kasassa on enemmän asioita: Verrataan sinisten palikoiden määriä (jos niitä on). Jos ne menevät tasan, verrataan vihreitä. Jos nekin menevät tasan, verrataan keltaisia.</p>

<p>Aktiviteetin lomassa lapselle voi opettaa lukusanoja ja miten luvut kirjoitetaan numeroina paperille.</p>

            </div>
        </div>
    </main>

    
    <footer>
        <div class="section-navigation">
            <div class="nav-prev">
                
                <a href="/mustikkapeli/">← 1.1 Mustikkapeli</a>
                
            </div>
            
            <div class="nav-chapter">
                <a href="/luvut-ja-laskeminen/">Luku 1: Luvut ja laskeminen</a>
            </div>
            
            <div class="nav-next">
                
                <a href="/maarien-arvioiminen/">1.3 Määrien arvioiminen →</a>
                
            </div>
        </div>
    </footer>
    
</body>
</html>
