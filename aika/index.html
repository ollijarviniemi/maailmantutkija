<!DOCTYPE html>
<html lang="fi">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>2.4 Aika - Maailmantutkija</title>
    <link rel="stylesheet" href="/styles.css">
    
    <!-- MathJax for math rendering -->
    <script type="text/javascript" async
        src="https://cdnjs.cloudflare.com/ajax/libs/mathjax/2.7.7/MathJax.js?config=TeX-MML-AM_CHTML">
    </script>
    <script type="text/x-mathjax-config">
        MathJax.Hub.Config({
            tex2jax: {
                inlineMath: [['$', '$'], ['\\(', '\\)']],
                displayMath: [['$$', '$$'], ['\\[', '\\]']],
                processEscapes: true,
                processEnvironments: true
            },
            displayAlign: "center",
            "HTML-CSS": {
                styles: {'.MathJax_Display': {"margin": 1}}
            }
        });
    </script>
</head>
<body>
    <header>
        <h1><a href="/">Maailmantutkijan kasvatuskirja</a></h1>
    </header>

    <main>
        <div class="section-content">
            <div class="section-header">
                
                <p class="chapter-info">Luku 2: Mittaaminen</p>
                
                <h1>2.4 Aika</h1>
            </div>
            
            <div class="section-body">
                <p>Tämä koe toimii parhaiten, jos lapsi jo osaa laskea lukuja ykkösestä eteenpäin lukusanoilla.</p>

<div class="tyokalut"><b>Tarvikkeet</b>
Ajanmittausväline, josta näkee sekunnit kaukaa (seinäkellon sekuntiviisari tai sekuntikello tietokoneen näytöllä). Pidä se piilossa, äläkä kurki liian näkyvästi!

Narua.
</div>

<h3 id="ohjeet">Ohjeet</h3>

<p><strong>Aktiviteetti 1: ajan vertaileminen</strong></p>

<p>Valmistelu: Asettele ajanmittausväline niin, että sinä näet sen, mutta lapsi ei tiedä sinun mittaavan sieltä aikaa.</p>

<p>Kysy lapselta: “Kumpi seuraavista kestää kauemmin?” Tee “aaaa”-ääntä jonkin aikaa ja sitten “mmmm”-ääntä, toisella kertaa kauemmin kuin toisella. Lapsen tulee toistaa se ääntä, joka kesti pidempään.</p>

<p>Aloita hyvin selkeistä tapauksista, joissa aikaero on suuri ja ajat lyhyitä (esimerkiksi sekunti ja 4 sekuntia). Kun lapsi on ymmärtänyt idean, voitte hiljalleen siirtyä vaikeampiin tapauksiin, joissa erot ovat pienempiä ja ajat ovat pidempiä. Seuraa ajankulua välineelläsi.</p>

<p>Pidemmillä ajoilla voi olla helpompi vain sanoa “aa”- ja “mm”-äänet aloituksen ja lopetuksen merkiksi.</p>

<p><strong>Aktiviteetti 2: kestojen arvioiminen</strong></p>

<p>Näytä lapselle sekuntikello ja havainnollista sen käyttöä. Pyydä häntä sitten arvioimaan erilaisten ajanjaksojen kestoa sekunteina: anna lapsen nähdä, kun laitat kellon käyntiin ja kun pysäytät sen, mutta älä anna hänen nähdä siinä lukevaa aikaa. Voit myös itse arvailla.</p>

<p>Jos lapselle on vaikea antaa lukuarviota, voit kysyä kysymyksiä kuten “oliko aika enemmän vai vähemmän kuin viisi sekuntia?”, mihin lapsi voi vastaa kyllä tai ei.</p>

<p>Tarkistakaa aina vastaus kellosta. Mukauta kestot sen mukaan, kuinka pitkälle lapsi osaa lukusanoja.</p>

<h3 id="selitys">Selitys</h3>

<p>Helpoimmissa tapauksissa aikaeron pystyy tunnistamaan ilman mitään sen kummempia tekniikoita. Aikoja voi myös arvioida kohtalaisen hyvin vain intuitiolla.</p>

<p>Kun haluaa lisää tarkkuutta, on hyödyllistä laskea lukuja tasaiseen tahtiin: “yksi, kaksi, kolme, …” Tällä saa hyvän arvion kestosta. Älä paljasta tätä lapselle! Lapsi voi keksiä tekniikan itse, kun hän arvioi kestoja monta kertaa.</p>

<p>Sekuntikelloilla pystyy mittaamaan aikaa hyvin tarkasti. Niiden toimintaperiaate on kuitenkin monimutkainen. Heilurit ovat paljon ymmärrettävämpiä ja myös varsin tarkkoja lyhyiden aikojen mittaamiseen. Niitä tutkitaan seuraavassa luvussa.</p>

            </div>
        </div>
    </main>

    
    <footer>
        <div class="section-navigation">
            <div class="nav-prev">
                
                <a href="/paino/">← 2.3 Paino</a>
                
            </div>
            
            <div class="nav-chapter">
                <a href="/mittaaminen/">Luku 2: Mittaaminen</a>
            </div>
            
            <div class="nav-next">
                
                <a href="/fysiikan-ilmioita/">Luku 3: Fysiikan ilmiöitä →</a>
                
            </div>
        </div>
    </footer>
    
</body>
</html>
