<!DOCTYPE html>
<html lang="fi">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>1.5 Isojen lukujen laskutoimitukset - Maailmantutkija</title>
    <link rel="stylesheet" href="/styles.css">
    
    <!-- MathJax for math rendering -->
    <script type="text/javascript" async
        src="https://cdnjs.cloudflare.com/ajax/libs/mathjax/2.7.7/MathJax.js?config=TeX-MML-AM_CHTML">
    </script>
    <script type="text/x-mathjax-config">
        MathJax.Hub.Config({
            tex2jax: {
                inlineMath: [['$', '$'], ['\\(', '\\)']],
                displayMath: [['$$', '$$'], ['\\[', '\\]']],
                processEscapes: true,
                processEnvironments: true
            },
            displayAlign: "center",
            "HTML-CSS": {
                styles: {'.MathJax_Display': {"margin": 1}}
            }
        });
    </script>
</head>
<body>
    <header>
        <h1><a href="/">Maailmantutkijan kasvatuskirja</a></h1>
    </header>

    <main>
        <div class="section-content">
            <div class="section-header">
                
                <p class="chapter-info">Luku 1: Luvut ja laskeminen</p>
                
                <h1>1.5 Isojen lukujen laskutoimitukset</h1>
            </div>
            
            <div class="section-body">
                <p>Tässä osiossa lapsi opettelee suurten lukujen laskutoimituksia värikkäiden palikoiden avulla.</p>

<div class="tyokalut"><b>Tarvikkeet</b>
Keskenään samanlaisia keltaisia, vihreitä, sinisiä ja punaisia palikoita. Keltaisia, vihreitä ja mielellään sinisiäkin palikoita tulee olla vähintään 20.

Paljon samanlaisia esineitä (esim. mustikoita tai klemmareita).

Kulhoja.
</div>

<h3 id="ohjeet">Ohjeet</h3>

<p>Muistuta lasta, että eri värisillä palikoilla voi laskea isoja lukuja, kun vihreä palikka vastaa kymmentä keltaista ja sininen palikka kymmentä vihreää.</p>

<p>Keltainen $= 1$</p>

<p>Vihreä $= 10$</p>

<p>Sininen $= 100$</p>

<p>Punainen $= 1000$ (uusi – ota esiin, jos sinisiä kerääntyy kymmenen)</p>

<p><strong>Aktiviteetti 1: palikoilla esittäminen</strong></p>

<p>Kertaa tarvittaessa lapsen kanssa, miten palikoilla esitetään isoja lukuja.</p>

<p>Laita pöydälle iso kasa mustikoita. Pyydä lasta esittämään mustikoiden määrä palikoilla niin, että keltainen palikka vastaa yhtä mustikkaa, vihreä kymmentä ja (tarvittaessa) sininen sataa.</p>

<p>Voitte myös harjoitella palikoiden tulkitsemista. Voit esimerkiksi laittaa pöydälle yhden sinisen, kaksi vihreää ja viisi keltaista palikkaa ja kysyä, montaako mustikkaa se vastaa.</p>

<p><strong>Aktiviteetti 2: palikkalukujen vertaileminen</strong></p>

<p>Kerratkaa tarvittaessa myös, miten palikkalukuja verrataan toisiinsa. Kokoa kaksi eri lukua palikoilla. Kysy lapselta, kumpi niistä vastaa isompaa lukua.</p>

<p><strong>Aktiviteetti 3: yhteenlasku</strong></p>

<p>Laita pöydälle kahteen kulhoon kaksi kasaa mustikoita. Pyydä lasta esittämään kummankin kulhon mustikkamäärät palikoilla.</p>

<p>Kysy sitten: “Jos nämä kulhot yhdistäisi, niin montako mustikkaa kulhossa olisi yhteensä? Miltä se näyttäisi palikoina?” Selvennä, että vastauksen voi selvittää nopeammin kuin vain yhdistämällä kasat ja aloittamalla laskemisen uudestaan.</p>

<p>Voit aloittaa pienillä kaksinumeroisilla määrillä, joilla ei tule uusia kymppejä täyteen (esim. $13 + 14$). Tällöin kasoja vastaavat palikat voi vain yhdistää. Valitse sitten esimerkkejä, joissa kymppejä tulee täyteen (esim. $14 + 18$), jolloin yhteenlaskua tehdessä täytyy muuttaa kymmenen keltaista palikkaa yhdeksi vihreäksi. Kokeile myös esimerkkiä, jossa tulee sata täyteen.</p>

<p>Jokaista esimerkkiä varten kulhoihin ei välttämättä tarvitse laittaa mustikkakasoja, jos lapsi ymmärtää hyvin mustikoiden ja palikkalukujen yhteyden. Tämä on kätevää erityisesti isompia lukuja käsitellessä.</p>

<p><strong>Aktiviteetti 4: vähennyslasku</strong></p>

<p>Laita pöydälle jälleen kahteen kulhoon mustikoita ja pyydä lasta esittämään määrät palikoilla.</p>

<p>Kysy: “Kummassa kulhossa on enemmän?” Jos tämä kysymys on lapselle hankala, harjoitelkaa vielä palikkalukujen vertaamista.</p>

<p>Sitten kysy: “Kuinka paljon siinä on enemmän kuin toisessa?” Jälleen vastauksen voi selvittää nopeasti palikkaluvuilla ilman, että tarvitsee aloittaa uudestaan.</p>

<p>Aloita jälleen tapauksista, joissa kymppejä ei tarvitse “lainata”, kuten $17 - 14$ ja $25 - 12$. Tällöin isommasta palikkaluvusta poistetaan eri värisiä palikoita sen verran, mitä niitä on pienemmässä palikkaluvussa.</p>

<p>Siirry sitten tapauksiin, joissa kymppejä täytyy lainata (esim. $25 - 18$). Näissä tapauksissa isomassa luvussa täytyy korvata yksi vihreä palikka kymmenellä keltaisella:</p>

\[2 \text{ vihreä ja } 5 \text{ keltaista} \rightarrow 1 \text{ vihreä ja } 15 \text{ keltaista}.\]

<p>Nyt vähentäminen onnistuu.</p>

<p><strong>Aktiviteetti 5: kertolasku</strong></p>

<p>Aloita yhdellä mustikkakasalla ja pyydä lasta esittämään se palikoilla.</p>

<p>Kysy: “Jos jokaisen mustikan tilalle laitettaisiinkin kolme mustikkaa, paljonko mustikoita sitten olisi?”</p>

<p>Taas on helpointa aloittaa tapauksista, joissa ykkösiä ei mene yli (esim. $13$), jolloin kolmella kertominen onnistuu vain kertomalla kunkin tyyppisten palikoiden määrät (1 vihreä ja 3 keltaista muuttuvat 3 vihreäksi ja 9 keltaiseksi).</p>

<p>Siirry sitten tapauksiin, joissa ykkösiä menee yli (esim. $14$). Tällöin keltaisia palikoita pitää muuttaa vihreiksi:</p>

\[1 \text{ vihreä ja } 4 \text{ keltaista} \rightarrow 3 \text{ vihreää ja } 12 \text{ keltaista} \rightarrow 4 \text{ vihreää ja } 2 \text{ keltaista}.\]

<p>Käsittele myös kymmenellä kertomista. Tällöin kertominen onnistuu vain muuttamalla värejä: keltaiset muutetaan vihreiksi ja vihreät sinisiksi. (Jos sinisiä kertyy 10, voit ottaa punaiset palikat esiin.)</p>

<p>Vastaavasti esimerkiksi $30$:llä kertominen saadaan ensiksi tekemällä värien muutos ja sitten kertomalla kolmella aiempaan tapaan.</p>

<p>Yleisesti kaksinumeroisella luvulla kertominen onnistuu tekemällä kertolasku kahdessa osassa ja lopuksi tekemällä yhteenlasku. Esimerkiksi $23$:lla kertominen onnistuu ensiksi laskemalla kertolasku $20$:n kanssa, sitten $3$:n kanssa ja laskemalla vastaukset yhteen. Jokainen yksittäinen vaihe on lapselle jo tuttu (mutta yhdistelmä voi tuottaa hankaluuksia).</p>

<p><strong>Aktiviteetti 6: jakolasku</strong></p>

<p>Aloita taas yhdellä mustikkakasalla ja pyydä lasta esittämään se palikoilla.</p>

<p>Kysy: “Jos mustikat jaettaisiin tasan kolmeen kasaan, montako mustikkaa olisi yhdessä kasassa?”</p>

<p>Käsittele aluksi vain tapauksia, joissa jako menee tasan. Pöydällä voi olla kolme kulhoa hahmottamisen helpottamiseksi.</p>

<p>Helpoin tapaus on sellainen, jossa kutakin palikkatyyppiä on kolmella jaollinen määrä (esim. $36$). Tällöin palikat voi suoraan jakaa kolmeen kulhoon.</p>

<p>Siirry sitten tapauksiin, joissa näin ei ole (esim. $42$). Tällöin jakolasku onnistuu ensin jakamalla vihreitä palikoita tasan kolmeen kulhoon kunnes niitä on alle kolme ja sitten korvaamalla jäljelle jääneet vihreät palikat keltaisilla palikoilla:</p>

\[\begin{align}
&amp; 4 \text{ vihreää ja } 2 \text{ keltaista} →\\
&amp; \text{1 vihreä palikka per kulho. Jäljellä } 1 \text{ vihreä ja } 2 \text{ keltaista} →\\
&amp; \text{1 vihreä palikka per kulho. Jäljellä } 12 \text{ keltaista} →\\
&amp; \text{1 vihreä palikka ja 4 keltaista palikkaa per kulho.}
\end{align}\]

<p>Käsittele kymmenellä jakaminen. Jakaminen onnistuu vain muuttamalla värejä, tällä kertaa päinvastaiseen suuntaan kuin kertolaskussa.</p>

<p>Käsittele myös tapaus, jossa jakolasku ei mene tasan. Tässä yhteydessä voi puhua desimaaliluvuista. (Voit valita viidennen värisiä palikoita vastaamaan kymmenesosia, eli esimerkiksi 10 harmaata palikkaa vastaa yhtä keltaista palikkaa.)</p>

<h3 id="selitys">Selitys</h3>

<p>Yllä esitetyt prosessit vastaavat allekkain yhteen-, vähennys- ja kertolaskua sekä jakokulmaa. Fyysisten palikoiden käsittely tekee laskutoimituksista helpompia hahmottaa. Voit lopuksi näyttää, miten laskut tehtäisiin paperilla.</p>

            </div>
        </div>
    </main>

    
    <footer>
        <div class="section-navigation">
            <div class="nav-prev">
                
                <a href="/jakolasku/">← 1.4 Jakolasku</a>
                
            </div>
            
            <div class="nav-chapter">
                <a href="/luvut-ja-laskeminen/">Luku 1: Luvut ja laskeminen</a>
            </div>
            
            <div class="nav-next">
                
                <a href="/eksponentiaalisuus/">1.6 Eksponentiaalisuus →</a>
                
            </div>
        </div>
    </footer>
    
</body>
</html>
