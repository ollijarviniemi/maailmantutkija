<!DOCTYPE html>
<html lang="fi">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>9.7 Ihmisten synty - Maailmantutkija</title>
    <link rel="stylesheet" href="/styles.css">
    
    <!-- MathJax for math rendering -->
    <script type="text/javascript" async
        src="https://cdnjs.cloudflare.com/ajax/libs/mathjax/2.7.7/MathJax.js?config=TeX-MML-AM_CHTML">
    </script>
    <script type="text/x-mathjax-config">
        MathJax.Hub.Config({
            tex2jax: {
                inlineMath: [['$', '$'], ['\\(', '\\)']],
                displayMath: [['$$', '$$'], ['\\[', '\\]']],
                processEscapes: true,
                processEnvironments: true
            },
            displayAlign: "center",
            "HTML-CSS": {
                styles: {'.MathJax_Display': {"margin": 1}}
            }
        });
    </script>
</head>
<body>
    <header>
        <h1><a href="/">Maailmantutkijan kasvatuskirja</a></h1>
    </header>

    <main>
        <div class="section-content">
            <div class="section-header">
                
                <p class="chapter-info">Luku 9: Evoluutio</p>
                
                <h1>9.7 Ihmisten synty</h1>
            </div>
            
            <div class="section-body">
                <div class="tyokalut"><b>Tarvikkeet</b>
Mahdollisuus näyttää kuvia netistä.
</div>

<h3 id="valmistelu">Valmistelu</h3>

<p>Varmista, että pystyt näyttämään lapselle alla olevat kuvat vaivattomasti.</p>

<h3 id="ohjeet">Ohjeet</h3>

<p>Kysy lapselta, mistä ihmiset ovat syntyneet. Voit hyödyntää alla olevia kysymyksiä. Monet kysymyksistä ovat kuitenkin hyvin johdattelevia, joten anna lapsen miettiä rauhassa ennen eteenpäin siirtymistä.</p>

<ul>
  <li>Onko ihmisiä ollut aina?</li>
  <li>Elämä on ollut erilaista aiemmin. Millaista ihmisten elämä on ollut hyvin, hyvin kauan sitten? Millaiset asiat ovat olleet eri tavalla?</li>
  <li>Onko ihmisiä aina ollut sama määrä?</li>
  <li>Ovatko ihmiset olleet aina samanlaisia kuin nykyään? Muuttuvatko ihmiset ajan myötä? Jos muuttuvat, millä tavoilla?</li>
  <li>Mistä eläimet ovat saaneet syntynsä?</li>
  <li>Ovatko kaikki eläimet olleet olemassa yhtä kauan?</li>
  <li>Voiko eläinlaji haarautua kahdeksi eri eläinlajiksi?</li>
  <li>Millaiset eläinlajit saattaisivat olla läheistä “sukua” toisilleen?</li>
  <li>Ovatko ihmiset läheistä sukua joillekin eläimille? Mille?</li>
</ul>

<p>Sopivan tilanteen tullen voit lopulta paljastaa, mistä ihmiset ovat syntyneet. Luo dramatiikkaa – kysehän on suuresta mysteeristä! Voit ottaa inspiraatiota alla olevasta puheenvuorosta. Siinä on tarkoituksella jätetty käsittelemättä seuraavia kysymyksiä, jotta lapselle itsellensä jää kysyttäväksi hyviä kysymyksiä.</p>

<ul>
  <li>Mistä muut eläimet ovat saaneet alkunsa? Jos uudet eläinlajit syntyvät aiemmista eläinlajeista, mistä ensimmäiset eläinlajit tulivat? Mistä tämä silmukka lähtee liikkeelle?</li>
  <li>Mitä vaiheita on ollut ensimmäisten elämänmuotojen ja nykyelämän välillä? Miltä elämän kehityskaari näyttää?</li>
  <li>Millaisista aikajänteistä puhumme? Kuinka kauan on siitä, että simpanssit ja ihmiset haarautuivat? Entä siitä, että elämä ensi kertaa syntyi Maapallolla? (Entä kuinka vanha Maapallo on?)</li>
</ul>

<p><strong>Osa 1: Ihmisten muutokset</strong></p>

<p>Olemme puhuneet siitä, kuinka eläimet ja kasvit muuttuvat: Yksilöt ovat hieman erilaisia toisiinsa nähden. Tämä saa jotkut niistä selviytymään paremmin ja lisääntymään enemmän. Nämä eroavaisuudet periytyvät. Siten parempaan lisääntymiseen johtavat ominaisuudet yleistyvät.</p>

<p>Avainhuomio: Sama pätee myös ihmisiin!</p>

<p>Tässä ei ole mitään eroa kasveihin tai eläimiin nähden, vaan myös ihmisillä tietyt ominaisuudet voivat ajan myötä muuttua yleisemmiksi. Samat syyt pätevät edelleen.</p>

<p>Eli ihmisetkin muuttuvat ja ovat muuttuneet ajan myötä. On hieman vaikea sanoa, mitkä tekijät tarkalleen johtavat siihen, saako paljon vai vähän lapsia: sehän riippuu tilanteesta. Tässä on kuitenkin yksi esimerkki. Vauvat tarvitsevat huolenpitoa, jotta he kasvavat terveinä aikuisuuteen. Siten vanhemmat, jotka huolehtivat lapsistaan paremmin, saavat enemmän lapsenlapsia. Ihmiset siis varmaankin ovat muuttuneet niin, että he välittävät siitä ja huomaavat, jos vauvat itkevät tai heillä on jokin hätänä.</p>

<p>Muutoksia siis tapahtuu. Ihmiset ovatkin olleet hyvin erilaisia aiemmin! Mutta kuinka erilaisia?</p>

<p><strong>Osa 2: Lajien haarautuminen</strong></p>

<p>Kauan aikaa sitten eli eräs mies nimeltä Darwin. Hän kävi laivamatkalla eräillä kaukaisilla saarilla ja tutki siellä olevia eläimiä. Hän huomasi, että toisiaan lähellä olevilla saarilla oli lintuja, jotka olivat keskenään samanlaisia, mutta eivät kuitenkaan samaa lajia. Odota, minä näytän sinulle niistä kuvan.</p>

<div style="text-align: center; margin: 1em auto;">

<img src="/assets/images/Evoluutio/Darwin's_finches.png" alt="Evoluutio/Darwin's_finches" style="max-width: 60%; height: auto; display: block; margin: 1em auto;" />

</div>

<p>Voit huomata, että linnut näyttävät hieman samanlaisilta: ne ovat melko samankokoisia, samanmuotoisia lintuja, joilla kaikilla on hieman samanlainen höyhenpeite.</p>

<p>Niissä on kuitenkin eroja: kiinnitä huomiota nokkiin, jotka vaihtelevat hyvin suuresta hyvin pieneen. Kuten voisi arvata, linnut myös syövät eri ruokia: iso, vahva nokka sopii paremmin siementen pureskeluun, kun taas pieni nokka riittää hyönteisten syömiseen.</p>

<p>Nykyään ajatellaan, että ne ovat kehittyneet yhdestä lintulajista. Mutta koska eri saarilla oli erilaisia ruokamahdollisuuksia ja ruokamahdollisuudet myös muuttuivat ajan myötä, linnut alkoivat muuttumaan eri tavoilla eri saarilla. Yksi laji alkoi haarautumaan useammaksi.</p>

<p>Lajit eivät siis pysy aina samoina: ne muuttuvat ja välillä jopa haarautuvat useammiksi! Pidemmällä aikavälillä muutokset voivat olla vielä suurempia kuin ainoastaan nokan koko.</p>

<p><strong>Osa 3: Kädelliset</strong></p>

<p>Katso tarkkaan. Näytän sinulle jotakin hyvin tärkeää.</p>

<p><img src="/assets/images/Evoluutio/primate_comparison_combined.jpeg" alt="Evoluutio/primate_comparison_combined" style="max-width: 72.0%; height: auto; display: block; margin: 1em auto;" /></p>

<p>On eläimiä, joilla on kaksi kättä, joissa on kummassakin viisi sormea. Kaksi jalkaa, joissa on kummassakin viisi varvasta. Pää, jossa on kaksi silmää, kaksi korvaa, nenä ja suu.</p>

<p>Gorilla. Oranki. Simpanssi.</p>

<p>Ja ihminen.</p>

<p>Nämäkin lajit ovat haarautuneet yhdestä lajista kauan, kauan aikaa sitten. Ajan saatossa haarautuneet lajit ovat muuttuneet omanlaisikseen ja haarautuneet lisää. Viimeisin haarautuminen on simpanssien ja ihmisen välillä, ja siksi simpanssit näyttävätkin eniten ihmisten kaltaisilta.</p>

<p>Tämä on, miten ihmiset ovat syntyneet.</p>

            </div>
        </div>
    </main>

    
    <footer>
        <div class="section-navigation">
            <div class="nav-prev">
                
                <a href="/lajien-muuttuminen/">← 9.6 Lajien muuttuminen</a>
                
            </div>
            
            <div class="nav-chapter">
                <a href="/evoluutio/">Luku 9: Evoluutio</a>
            </div>
            
            <div class="nav-next">
                
                <a href="/ihmiskunnan-historia/">Luku 10: Ihmiskunnan historia →</a>
                
            </div>
        </div>
    </footer>
    
</body>
</html>
